<section class="about">
    <div class="section-left">
        <div class="title-section full-width with-circle pb50 animated">
            <div class="h1 text-align-right d-flex ai-center jc-end">Apie mane</div>
        </div>
        <div class="about-wrapper">
            <div class="about-item about-image">
                <img src="./assets/img/about.jpg" alt="">
            </div>
            <div class="about-item about-content-wrapper">
                <div class="about-content">
                    <p>Esu egzistencinės krypties psichoterapeutė. Privačiai dirbu nuo 2016 metų. Dirbu individualiai, su poromis bei vedu psichoterapines grupes. Konsultuoju lietuvių ir rusų kalbomis. Esu Rytų Europos egzistencinės terapijos asociacijos tikroji narė. Dirbu pagal individualios veiklos pažymėjimą.</p>
                    <p>Į terapiją mane atvedė prasmės paieškos. Nuo vaikystės man buvo labai svarbu, kad kiti pamatytų ir priimtų mano pasaulį, turėjau didelį poreikį būti suprasta ir išgirsta. Dabar suprantu, kad tai yra bendražmogiškas poreikis - mums išties yra labai svarbu, kad kitas pripažintų, jog aš esu ir pajaustų kaip man būti tokių šiame pasaulyje. Psichoterapija yra mano antra profesija. Atėjau iš finansinio pasaulio, kuris ir dabar padeda kažkiek struktūrizuoti ir analizuoti. Tačiau terapija, kaip ir pats žmogaus gyvenimas, yra daugiau panaši į meną, kuriame nėra konkrečių gairių, taisyklių ar vertinimo kriterijų. Pagrindinis atspirties taškas yra žmogus ir jo jausmai. Terapijoje susitinka du žmonės ir aš būnu tuo žmogumi, kuris gali palaukti, išbūti, kartais tapti atrama, kartais - veidrodžiu. Galiu dalintis savo įžvalgomis, žiniomis ar pojūčiais, būnant šalia. Aš visuomet lieku tuo kitu, kuris negali išspręsti problemos už kitą, bet gali būti šalia, kol kitas ieškos savo atsakymus.</p>
                </div>

                <div class="about-content">
                    <div class="title-section with-square pb90">
                        <div class="h1 text-align-right d-flex ai-center jc-end">Psichoterapija</div>
                    </div>
                    <p>Psichoterapija geriausiai padeda tuomet, kai skauda. Nes emocinis skausmas - ar tai nerimas, ar baimė, ar liūdesys, ar bejėgiškumas, ar viską tirpdanti tuštuma - mūsų geriausias motyvatorius keistis. Žmogus yra linkęs išsaugoti savo sukurtą gyvenimo struktūra net ir tuomet, kai protu suvokia, jog ji gali kenkti arba trukdyti gyventi geriau. Todėl kažkokia prasme turime būti dėkingi mūsų kančioms - besiskverbiantys iš vidaus jausmai dažnu atveju verčia mus perlipti per save ir išdrįsti įveikti mums kitaip neįkandomus pokyčius.</p>
                    <p>Tačiau būna ir taip, kad tenka nukeliauti didelį kelią iki tol, kol išdrįsime jausti. Žmogaus psichika yra linkusi mus apsaugoti nuo didelių kančių, su kuriomis nesame dar pasiruošę susidoroti. Vaikystėje ar paauglystėje galime išmokti nejausti, kad būtų lengviau išgyventi mus besisukančiame pasaulyje. Gynybiniai mechanizmai yra labai gudrūs įrankiai, padedantys išvengti skausmą. Deja, su laiku, jie gali privesti prie to, kad gyvenimas nustoja teikti malonumą, dingsta jausmas, jog esu gyvas. Tokiu atveju apie tai, kad kažkas man yra negerai išgirstame tik per prasibraunantį neaiškų nerimą, pyktį, ar didžiūlę apatiją.</p>
                </div>

            </div>
        </div>
    </div>
</section>