<section class="post">
    <div class="section-left">
        <div class="title-section full-width with-square pb50">
            <p class="text-align-right d-flex ai-center jc-end">Renkama ilgalaikė psichoterapinė grupė suaugusiems "Vyras. Moteris. Kaip būti su kitu?"</p>
        </div>
        <div class="post-wrapper">
            <div class="post-item post-image">
                <img src="./assets/img/about.jpg" alt="">
            </div>
            <div class="post-item post-content-wrapper">
                <div class="post-content">
                    <p>Daugelis mūsų ieško būdų kaip išbūti santykyje su kitu neprarandant savęs. Mes dažnai šokinėjame nuo vieno kraštutinumo prie kito - nuo susiliejimo prie buvimo per stiklą. Kuriame apsaugančias nuo kitų sienas arba siekiame patirti taip trokštamo nusiraminimo ištirpstant kitame. Iš negebėjimo atrasti tinkamo balanso, dažnai susiduriame su dideliu pykčiu, nerimu, vienatve, apatija ir kt.</p>
                    <p>Kaip matyti kitą šalia ir išlikti savimi? Kaip rodyti visą save ir išdrįsti patirti atstūmimą? Kaip nebėgti iš atstūmimo baimės, o išbūti? Kaip pakelti mūsų skirtumus ir iš tikrųjų būti su kitu? Kaip mylėti? Kaip draugauti? Į šiuos ir kitus klausimus kartu ieškosime atsakymų.</p>
                    <p>Grupinė terapija - tai vienas iš efektyviausių būdų išmokti bendrauti su savimi ir kitais. Vidinė grupės dinamika leidžia dalyviams įsisąmoninti ir spręsti savo sunkumus čia ir dabar, mokytis naujų ir efektyvesnių elgesio modelių, jungti intelektualų supratimą su jausmais bei praktine bendravimo patirtimi. Dalyvavimas grupėje suteikia galimybę pamatyti save kitų dalyvių akimis bei geriau suprasti kaip veikiame žmones. Tuo tarpu galimybė girdėti kitų problemas ir gauti bei duoti pagalbą mums padeda priimti save bei pajausti, kad galime būti naudingi kitiems.</p>
                    <p>Šioje grupėje esate laukiami, jeigu:</p>
                    <ul>
                        <li>jaučiate nerimą, nepasitenkinimą savimi;</li>
                        <li>susiduriate su bendravimo sunkumais;</li>
                        <li>tarpusavio santykiai neteikia džiaugsmo arba išgyvenate skyrybas;</li>
                        <li>dažnai patiriate vienišumo jausmą;</li>
                        <li>norite jaustis drąsiau tarp žmonių;</li>
                        <li>jaučiatės nesaugiai pasaulyje;</li>
                        <li>norite įveikti savo baimes, pyktį, stresą.</li>
                    </ul>
                    <p>Grupės terapeutai:</p>
                    <p>Geštalto krypties psichoterapeutė Inga Barakūnienė<br/>Egzistencinės krypties psichoterapeutė Tatjana Vilimė</p>
                    <p>Grupės pradžia: 2022 vasario 1 d.</p>
                    <p>Grupės susitikimai vyks antradieniais nuo 16:15 iki 18:15. Grupė dirbs penkis mėnesius. Vietų kiekis grupėje - 10 žmonių. Vieno susitikimo kaina - 25 eur.</p>
                    <p>Grupė vyks Psichoterapijos Centre adresu J. Basanavičiaus g. 15, Vilnius.</p>
                </div>

            </div>
        </div>
    </div>
</section>